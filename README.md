# Задача 2

Точки: 15 (20 с бонус задачата)

## Предговор

Домашните в курса "Функционално прогирамиране с Elixir" ще се предават в Github.
В днешно време винаги, когато се работи с код, се използва [version control](https://en.wikipedia.org/wiki/Version_control) системa, доминиращата от които е [git](https://git-scm.com/). Ако не сте запознати с git, може да прочетете [нашето упътване](https://blog.elixir-lang.bg/materials/posts/how_to_git).

В Github хранилището автоматично ще бъде създаден `Feedback` Pull Request, в който ние можем да ви даваме насоки или Вие да питате въпроси. Ако в рамките на 1 ден не получите обратна връзка, може да се свържете с екипа на курса в Discord, тъй като има вероятност да пропуснем някой въпрос.

## Задачи: Работа с типове данни и рекурсия (15 точки)

В тази задача се оценява работата с типове данни и рекурсия.

Липсата на променливи (mutable) данни в Elixir води до различен подход при имплементацията на някои основни задачи.

> ВАЖНО: Във вашата имплементация **не** трябва да използвате `Enum`/`Stream`/`List` модулите.
> Пример: Не може да използвате `Enum.sort/1` в задачата за сортиране,
> `List.foldl/3` в задачата за `foldl` или `Enum.reduce/3` за `reduce/3`. Трябва да ги
> имплементирате използвайки рекурсия.

Функциите, които трябва да имплементирате, включват:

- Имплементация на някои помощни функции - `foldl`, `foldr`, `reduce`, `map`.
- Сортиране на списък (работа със списъци)
- Намиране на най-голям елемент в списък (работа със списъци)
- Намиране на най-малък елемент в списък (работа със списъци)
- Фибоначи (работа с рекурсия)
- Разпознаване на формат на файл по двоична репрезентация (работа с низове)
- Парсване на binary (работа с низове)
- Генериране на списък с всички пермутации на низ (работа с низове)
- Двоично търсене в сортиран tuple (работа с кортежи)
- И други

Погледнете дадения файл [hw2.ex](hw2.ex). В него са декларирани функциите, които
Вие трябва да имплементирата.

Създайте mix проект (`mix new hw2 --no-sup`) и копирайте файла [hw2.ex](hw2.ex) в него.

В документацията към функциите има по няколко `doctest`-а.
Прочетете https://hexdocs.pm/ex_unit/1.13/ExUnit.DocTest.html и вижте как може да накарате `mix test` да използва тези тестове, което
ще ви помогне в имплементацията.

### Бонус задача за допълнителни 5 точки

[Изоморфизъм на дървета](tree_isomorphism.md)
